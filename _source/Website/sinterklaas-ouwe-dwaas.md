Title: Sinterklaas, ouwe dwaas?
Slug: sinterklaas-ouwe-dwaas
Date: 2008-12-17 16:39
Author: Peter Desmet
Tags: Website, WordPress, Dutch, local-images, internal-links

Er is iets vreemds aan de gang in de statistieken van deze website...

Jap, jullie worden allemaal in de gaten gehouden! :-) Dankzij [Google Analytics](http://www.google.com/analytics/) kan ik zien hoeveel mensen de website bezoeken (zo'n 8 per dag), vanwaar ze komen (BelgiÃ«) en op welke trefwoorden ze zoeken in Google om op deze website te komen ("anderhalv"). Meestal is er niets bijzonders te melden, al zijn de trefwoorden soms wel grappig, zoals: "voetmassagemachine" (uit [deze post](http://www.anderhalv.be/2007/11/sydney)), "ontwerp uw eigen zomerjurk" ([hieruit](http://www.anderhalv.be/2008/06/tijd-voor-een-nieuwe-zomerjurk)) en "het vervoer van een zeeleeuw" ([hieruit](http://www.anderhalv.be/2007/12/van-christchurch-naar-te-anau)).

Maar sinds begin oktober is het meest gebruikte trefwoord (na "anderhalv") om op deze website terecht te komen: "sinterklaas ouwe dwaas ruikt naar bier en geitenkaas".

![Sinterklaas](http://www.anderhalv.be/wp-content/uploads/blog-sinterklaas.png)

De bezoekers komen daarmee terecht op [deze pagina](http://www.anderhalv.be/2007/12/van-christchurch-naar-te-anau), waar ik de eerste strofe uit Zwarte Piet's fameuze zelfgemaakte sinterklaasliedje aanhaal, uit een van m'n lievelingsprogramma's [Dag Sinterklaas](http://nl.wikipedia.org/wiki/Dag_Sinterklaas). Maar ik heb geen idee waarom zoveel mensen daarop zoeken en dat voor drie maanden lang! Als iemand weet wat er aan de hand is of als je op deze
website kwam door te zoeken naar "sinterklaas ouwe dwaas ruikt naar bier en geitenkaas", laat gerust iets weten! :-)

PS: De bewuste episode staat op YouTube, dus jullie moeten de afleveringen die jullie uiteraard allemaal op video hebben niet bovenhalen (Zwarte Piet begint te zingen op 1:33).

  [Google Analytics]: http://www.google.com/analytics/
  [deze post]: http://www.anderhalv.be/2007/11/sydney
  [hieruit]: http://www.anderhalv.be/2008/06/tijd-voor-een-nieuwe-zomerjurk
  [1]: http://www.anderhalv.be/2007/12/van-christchurch-naar-te-anau
  [Sinterklaas]: http://www.anderhalv.be/wp-content/uploads/blog-sinterklaas.png
  [Dag Sinterklaas]: http://nl.wikipedia.org/wiki/Dag_Sinterklaas
