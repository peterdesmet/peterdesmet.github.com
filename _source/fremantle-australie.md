Title: Fremantle, Australië
Date: 2009-01-20 12:24
Author: Peter.Desmet
Category: Reizen

Ok, we zijn we al 3 maanden verder, maar een paar foto's van Australië
kon ik jullie toch niet onthouden. :-)

![Zonsondergang][]

Eind oktober moest ik voor een zeer leerrijke [conferentie][] (opnieuw)
naar de andere kant van de wereld, naar het havenstadje [Fremantle][],
niet ver van Perth. De meeste dagen bracht ik door in de conferentiezaal
of in de gezellige [Bed & Breakfast][], maar gelukkig heb ik er 3 keer
vanonderuit kunnen piepen om de omgeving wat te verkennen.

![Fremantle][1]

De eerste uitstap was een georganiseerde zaklamp-tour naar [Karakamia
Sanctuary][], een natuurreservaat waar enkele inheemse (en nocturne)
buideldieren te zien zijn met vreemde namen. De gidse had een vet
Australisch accent, zodat ik niet echt weet wat ik gezien heb. :-)

De voorlaatste dag nam ik (op m'n eentje dit keer) de boot naar
[Rottnest Island][], een eiland net buiten de kust van Fremantle. Het
eiland kreeg zijn naam door kapitein Willem de Vlamingh in 1696, die de
kleine kangoeroes [Quokka's][] verkeerdelijk als dikke ratten zag en het
eiland maar een "rattennest" vond.

![Quokka][]

Ik vond de Quokkas best schattig, maar het eiland zelf was
interessanter. Ook al had ik maar een paar uren tijd, het was zalig om
met de gehuurde fiets (er zijn geen auto's toegelaten) het eiland te
ontdekken! De waarborg op m'n fiets ben ik wel kwijt: op een bepaald
moment moest ik plots behoorlijk remmen voor een slang midden op de
baan, waardoor de achterband slipte en scheurde. De lekke band zijn ze
komen herstellen, maar mijn slangenverhaal geloofden ze niet. "Ik had
onverantwoordelijk geremd." :-( Ik heb nochtans bewijzen:

![Slang][]

![Rottnest Island][2]

De zaterdag heb ik nog een walvistocht kunnen meepikken, maar de zee was
te woelig en de bultruggen te ver om foto's te kunnen nemen. En dan weer
zo'n 30 uur het vliegtuig op naar de Canadese winter. Jap, Austalië met
lekker warm lenteweer, felgekleurde vogels, buideldieren en de typische
vegatatie mocht wel wat langer duren. :-)

Zoals gewoonlijk, meer foto's op [Picasa webalbums][].

  [Zonsondergang]: http://lh6.ggpht.com/_EPrm9WP-f9o/SUhxChADkfI/AAAAAAAACUw/VgFaWOb75NA/s800/P1050386.JPG
    "Zonsondergang in Karakamia Sanctuary"
  [conferentie]: http://www.tdwg.org/conference2008/
  [Fremantle]: http://en.wikipedia.org/wiki/Fremantle,_Western_Australia
  [Bed & Breakfast]: http://www.danumhouse.com.au/
  [1]: http://lh5.ggpht.com/_EPrm9WP-f9o/SUh2iKE8qTI/AAAAAAAACW8/_DBK7-8hfNk/s800/P1050545.JPG
    "Het centrum van Fremantle"
  [Karakamia Sanctuary]: http://en.wikipedia.org/wiki/Karakamia_Sanctuary
  [Rottnest Island]: http://en.wikipedia.org/wiki/Rottnest_Island
  [Quokka's]: http://en.wikipedia.org/wiki/Quokka
  [Quokka]: http://lh6.ggpht.com/_EPrm9WP-f9o/SUh0sk5vQ4I/AAAAAAAACWU/z7d3UHr_Z_E/s800/P1050507.JPG
    "Ik? Een rat?"
  [Slang]: http://lh5.ggpht.com/_EPrm9WP-f9o/SUhz2_glNrI/AAAAAAAACWE/JjcKuW6-kIc/s800/P1050473.JPG
    "Aaaah!"
  [2]: http://lh5.ggpht.com/_EPrm9WP-f9o/SXX43TuyKKI/AAAAAAAACgc/YDUciZUl6eA/s800/P1050465.JPG
  [Picasa webalbums]: http://picasaweb.google.com/Peter.Desmet/FremantleAustrali#
